Om pull requests te kunnen reviewen heb je de juiste machtigingen nodig, vraag aan de beheerder eerst of je die machtigingen hebt.

## Waar vind je de voorgestelde wijzigingen?

Navigeer eerst naar de tab `Pull requests` en klik dan op de naam van de pull request waarin de wijzigingen voorgesteld worden.

Ga daarna naar de `Files changed` tab. Hier zie je dan alle wijzigingen die voorgesteld worden in de pull request. Toevoegingen staan in het groen, verwijderingen in het rood.

Deze weergave is handig om alle details te bekijken en commentaar per regel te geven, maar is niet zo handig als je gewoon de tekst wil lezen. Daarom is er ook een `View` knop voorzien waar je de tekst makkelijker kan lezen.

## Het voorstel voorzien van commentaar

Ga terug naar het vergelijkingsscherm, hier kan je regel per regel nalezen en als je een bepaalde regel wil bespreken kan je een conversatie starten door op het `+` symbool te klikken voor de regel.

Nu zal er een commentaar veld verschijnen waar je eenvoudig in kan typen.

Klik daarna op de `Start a review`, of `Add a review` knop, om deze commentaar toe te voegen aan je review. Deze commentaren verschijnen pas voor andere reviewers of de schrijver van het voorstel waneer je je review vervolledigd.

Er is ook nog een `Add single comment` knop voor commentaren die geen deel uitmaken van je review, indien nodig.

## Vervolledigen van je review

Als je alle voorstellen gereviewed hebt, en al je commentaren toegevoegd, click dan op de `Review changes` knop in de rechter bovenhoek.

Hier moet je bepalen wat de kwaliteit is van het voorstel:

 * Selecteer `Approve` als je commentaren puur informatief zijn en je gelukkig bent met de inhoud van het voorstel.
 * Selecteer `Request changes` als je niet gelukkig bent met de inhoud en wijzigingen verwacht vooraleer je het voorstel wil goedkeuren.
 * Selecteer `Comment` als het nog niet beslist hebt en verdere antwoorden op je commentaren afwacht.
 
Als je het voorstel niet wil toestaan, ga dan naar de `Conversation` tab en click onderaan op de `Close pull request` knop. Liefst van een commentaar voorzien waarom je de pull request sluit.

## Het voorstel toepassen

Als 1 of meerdere (TBD) reviewers de inhoud goedgekeurd hebben, kunnen alle wijzigingen in het voorstel toegepast worden op de huidige content (die zich in de branch met naam `master` bevindt).

Dit doe je door op de `Merge` knop te klikken en daarna mag je nog op de `Delete the branch` knop klikken om het voorstel te verwijderen (de wijzigingen zijn nu toch toegepast en dienen niet behouden te worden).

Verwittig de webmaster om de finale inhoud online te zetten (dit is voorlopig nog niet helemaal geautomatiseerd).